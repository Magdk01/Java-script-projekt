<!DOCTYPE html>
<html>
<head>
<meta charset="UTF-8">
<link rel = "stylesheet"  href="Index.css" >
<title>Kemi/fysik</title>
</head>

<body>


<h1 style= text-align:center;>Idealgas</h1>
<div class="menu">
	<div class="submenu" style= background-color:#e60073;><a href=index.html >Idealgas</a>
	</div>
	<div class="submenu" "><a href=testhtml.html>Jævncirkel-
	bevægelse</a>
	</div>
	<div class="submenu" "><a href=testhtml2.html>Calculator</a>
	</div>
</div>



<div class = "main">
<div class="bigpic">
<img border="0" src="img/pic1.jpg" width="200" height="100%">
</div>
<p>Vi vil undersøge om Boyle-Mariottes lov er rigtig. Loven
siger at for en indespærret gas vil produktet af trykket og rumfanget være
konstant, hvis ellers temperaturen er den samme. Det kan udtrykkes ved formlen:</p>

<img src="img/pic7.png">
<p>hvor p er trykket i Pascal, V er volumet i kubikmeter og k et fast tal (en
konstant).</p>
<p>En anden måde at udtrykke det på er ved at sige at tryk og rumfang er
omvendt proportionale med hinanden:</p>
<img src="img/pic8.png">


<p>Til forsøget benyttes en 60 ml injektionssprøjte og en trykmåler. Sprøjten indstilles på
40 ml og forbindes med en trykmåler via en plastslange. Herefter noteres
trykket for forskellige sprøjterumfang. Til sidst bestemmes slangens rumfang
ved at måle dens længde og diameter. Lav en graf med rumfanget på x-aksen og
trykket på y-aksen. Som tendenslinje skal du benytte
"potensfunktion". Passer formlen med teorien?</p>



      <hr>
<div class="bigpic"><img border="0" src="img/pic2.jpg" width="200px" height="100%"></div>
<ul>
  <li>Du skal bestemme luftens densitet og lave en graf over volumen som 
	funktion af antal mol. Øvelsen kan slås sammen med bestemmelse af 
	gaskonstanten. Det sparer tid.</li>
</ul>

<p>Til forsøget benyttes en metaldåse med cykelventil, en gasmåler (vandpiben)
og en vægt. Metaldåsen vejes først og fyldes derpå med atmosfærisk luft fra 
cykelpumpen. Dåsen vejes igen og luften ledes ind i gasmåleren. Her aflæses 
rumfanget ved vandoverfladerne i samme niveau. Så er trykket det samme som 
lufttrykket. Bestem derved densiteten af luften. Gentag forsøget fire gange og bestem
    en gennemsnitsdensitet. Sammenlign med tabelværdien på 1,29 g/l.</p>
<ul>
  <li>Du skal bestemme 
    trykket i luften som funktion
    af luftens masse.</li>
</ul>
<p>Forsøget
    er næsten magen til. Dåsen vejes tom og der fyldes lidt luft ind i
    beholderen og den vejes igen. Dernæst ledes luften til trykmåleren og
    trykket aflæses. Det største tryk er 2000hPa. Lav en række målinger af
    trykket med forskellige luftmasser. Lav en graf med trykket på x-aksen
    massen af luften på y-aksen. Lav en tendenslinje.</p>
<ul>
  <li>Du skal bestemme gaskonstanten R som indgår i idealgasloven. </li>
</ul>

<p>Samme opstilling. Dåsen vejes tom og der fyldes lidt luft ind i
    beholderen og den vejes igen. Luften ledes ind i gasmåleren. Her aflæses rumfanget ved
    vandoverfladerne i samme niveau. Så er trykket det samme som lufttrykket.
    Gentag forsøget et par gange. Bestem antallet af mol luft med
    formlen:</p>


<img src="img/pic9.png">
    

<p>hvor molmassen for luft er 29,0 g/mol. Bestem gaskonstanten ved hjælp af
    udtrykket:</p>
<img src="img/pic10.png">
<p>Sammenlign den fundne værdi med tabelværdien:</p>
<img src="img/pic11.png">
     
</p><hr>

<div class="bigpic">
<img border="0" src="img/pic3.jpg" width="200px" height="100%">
</div>
<ul>
  <li>At undersøge
    om Charles lov er rigtig. Loven siger at for en indespærret gas vil trykket
    p og den absolutte temperatur: T = t + 273 (Kelvin) være
    proportionale, forudsat at rumfanget er
    det samme. Det kan udtrykkes ved formlen:</li>
</ul>

<img src="img/pic12.png">
<p>Gassen er indesluttet i en glasbeholder og dens tryk måles
ved hjælp af kviksølvmanometret.
Kviksølv er et giftigt stof, derfor skal opstillingen være placeret i en
bakke, hvis kviksølvet skulle løbe ud. Hvis det sker tilkald da læreren. Der
er ingen grund til at trykke på panikknappen.</p>
<p>Beholderen nedsænkes i et vandbad (den skal være
helt neddykket). Efter at have rørt rundt i vandbadet i nogle minutter, kan vi
gå ud fra at temperaturen i vandet (måles med et termometer) er den samme som
i gassen. Kviksølvmanometrets højre gren er forskydelig og før hver aflæsning
indstilles den så overfladen i den venstre gren står ud for en fast valgt højde
h<sub>1</sub>. Højden h2 i
den højre overflade måles og gassens tryk kan nu beregnes ud fra dybdeformlen:</p>
<img src="img/pic13.png">
<p>hvor p<sub>0</sub> er dagens tryk i Pascal, &rho;
er kviksølvs massefylde 13600 kg/m<sup>3</sup> og h = h<sub>2</sub> - h<sub>1</sub>.</p>
<p>
Sammenhørende
værdier af trykket p og temperaturen t bestemmes
ved 5 – 10 forskellige temperaturer mellem 20<sup>o</sup> C og 100<sup>o</sup>
C. Efter
sidste måling skal højre manometergren sænkes til den oprindelige position
ellers løber kviksølvet tilbage i beholderen. Lav en graf med
temperaturen på x-aksen og trykket på
y-aksen. Hvad er det laveste tryk og dermed temperatur du kan have ud fra dit
forsøg. </p>

</div>


</body>
</html>
